Hej Martin

 

Tak for din mail. Det er jo dejligt at se, de gamle spil har gjort så meget godt for mange mennesker. Du er ikke den eneste, der har skrevet på det seneste.

 

Pixeline er lige nu for os ikke et fokusprodukt og derfor er der heller ikke afsat ressourcer til at udvikle eller supportere de gamle spil. Det er ikke ukompliceret at frigive spil til freeware, da der kan være rettigheder til musik, grafik og lignende, som skal frikøbes. Ingen af de gamle udviklere er tilbage og mange af spillene er bygget på ældre engines og derfor er patches osv. ikke noget vi kan bruge ressourcer på for nuværende. Enkelte af de ældre spil er konverteret til iOS og ligger som apps i Appstore.

 

Pixeline er et brand, som Egmont som sådan har på salgslisten til driftige iværksættere eller andre, som ønsker at arbejde videre med brandet. Derfor ser vi heller ingen fordel i at give assets ud gratis i tilfælde af at en køber ser en værdi af disse.

 

Derfor kan jeg desværre ikke imødegå dit ønske.

 

Best regards,

 

Stefan Krogh-Hansen

Regional Sales & Marketing Director, GSA, Sweden & Denmark

 

Story House Egmont

---------------------------------
 

From: Martin Juhl <m@rtinjuhl.dk>
Date: Saturday, 15 January 2022 at 17.20
To: "Krogh-Hansen, Stefan DE - EV"
Subject: Fremtid for Pixeline med Venner

 

Hej Stefan

 

Jeg fandt dit navn i en ældre artikel angående Egmonts overtagelse af Pixeline spillene mfl.

 

Du må endelig videresende mig til en anden, hvis jeg har ramt forkert..

 

For mig og mange på min årgang har Pixeline, Magnus og Myggen(ved godt at det ikke er jer), Hugo og Flunkerne været en stor del af vores IT-opvækst. Det var mig derfor helt naturligt at støve de gamle cd'er af da min datter nu nærmer sig samme alder.

 

Det blev dog hurtig til en stor skuffelse da størstedelen af spillene slet ikke lader sig spille på en moderne Windows. For nogle spil er der mulighed for at begynde at installere gamle virtuelle Windows versioner, men det er både omfattende og i mange tilfælde ikke meget bedre end hvis man prøver uden..

 

Til hverdag arbejder jeg som Linux konsulent, så mit næste forsøg var at forsætte i det spor.. Her er jeg kommet et stykke af vejen, men ryger stadig ud i diverse problemer med alt fra grafik til bugs og videre til kopibeskyttelses problemer..

 

Jeg har dog i sinde at forsætte af denne rute, og vil prøve at opbygge et community af folk med kærlighed til gamle danske spil..

 

Grunden til at jeg kontakter dig er at jeg vil høre om I, Egmont, har lyst til at deltage i denne genoplivning af jeres (og KREA medie's) gamle spil? Jeg tænker at der kan være noget reklamepotientiale.

 

Foreslag til hvad I kan bidrage med, hvis I ønsker det.. ALT er bedre end ingenting og det er ikke begrænset til denne liste:

- Kildekode til spillene (I stil med hvad fx ID Software gør: https://github.com/id-Software)

- Kopier af så mange spil som muligt, til at få opbygget en så komplet database over spillene og deres status som muligt

- Udviklerassistance .. Hvis der er nogen tilbage der ved noget om spillene og kan lave rettelse, så vil dette selvfølgelig være en kæmpe hjælp, men ved godt at det er et long-shot

- Dokumentation på udviklingen af spillene

- Frigivelse af nogle af spillene til freeware, så flere kan hente og bruge spillene

- Patch til fjernelse af copy protection, så spillene kan køres uden cd (som de fleste moderne maskiner ikke har)

 

Og hvis I ikke har lyst til at deltage, så står det jer selvfølgelig også frit for.. men jeg håber alligevel at I, ligesom jeg, stadig synes at Pixeline med venner er værd at redde..

 

Tak for tiden og håber at høre tilbage fra jer..

 

Mvh

 

Martin Juhl
